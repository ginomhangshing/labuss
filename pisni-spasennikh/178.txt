Душе, утішайся в Ісусі, 
Гріхи всі твої Він простив,
Спокій в серці Він посилає,
Навіки тебе полюбив. 
Щасливий я вічно з Ісусом! Спочинок в Христі я знайшов.
Мені дав спокій Він і радість,
Коли я до Нього прийшов.

Як радісно бути з Ісусом! 
Святого Він Духа послав, 
Засмучену душу потішив, 
І місце з Собою їй дав, 
Тепер я щасливий з Ісусом! 
Не мучить вже душу журба. 
Я щастя знайшов і блаженство 
В любові Ісуса Христа.

Як радісно бути з Ісусом! 
Хоч шлях мій тернистий, вузький, Мене до мети доведе Він, 
І вічний знайду я спокій. 
Навіки я буду з Ісусом, 
У вічній любові я з Ним; 
Мені дав багатства небесні,
Я тішусь Ісусом моїм.