Вже не раз в молитві щирій 
Я Тебе, Господь, благав, 
Та чому ж, мій Боже милий,
Відповіді Ти не дав? 

Та чому ж на всі благання 
Ти мені не відповів? 
Чи даремні всі моління, 
Що просив я стільки днів?

Чи в мені так віри мало, 
Чи то гріх я затаїв, 
Чи любові вже не стало, 
Чи я брату не простив?

О скажи, мій милий Боже, 
Щоб я ясно зрозумів, 
Що є в серці ще не гоже, 
По Твоїй щоб волі жив.

З серця змий гріха причину 
І душі дай віри зріст. 
І з нового вже почину 
Будь зі мною, Спасе мій.