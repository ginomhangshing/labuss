О, потіш моє серце, 
Спасителю мій, 
Твоїм словом любові та правди. :,: Хочу голос Твій чути 
в темряві нічній 
На розбурханім морі неправди. :,:

Підніми знов правицю 
над морем земним, 
Що мій човен грозить затопити,
:,: Повеління дай хвилям 
та вітрам лютим 
Замовчати навік, не ревіти. :,:

Дай, щоб човен мій слабий щасливо доплив 
До тих рідних країн Ханаану, 
:,: Де не буде більш грізних
і страшних часів, 
Де спокійні часи вже настануть. :,: 

Будь зі мною, мій Спасе, 
всі дні, не лишай 
Одного в цьому смертному морі; :,: Завжди Духом Святим 
Ти в душі пробувай,
Коли гаснуть і сонце, і зорі. :,: