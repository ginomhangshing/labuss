Великеє слово
Господь Сам сказав, 
Ним в людях Він віри 
основу поклав. 
:,: Нам більш не розкажуть
ніякі слова, 
В словах Його віра 
і правда свята: :,:

“Не бійтесь, Я з вами, 
не майте страху, Я Бог ваш, на поміч надійтесь Мою.
:,: Я силу подам вам, поставлю як мур,
І Сам захищу вас 
від громів і бур. :,:

Коли вас покличу 
крізь води іти, 
Не бійтесь морської ніде глибини. :,: Зі Мною безпечно 
вам буде весь час,
І море не втопить нікого із вас. :,:

Як полум’я жаром
вам шлях перетне, 
Полегшення ласка
Моя вам пошле. 
:,: Ніхто з вас не згине 
в горючім вогні, 
Очищені з нього ви вийдете всі. :,:

Євангельським знати
ви дайте братам,
Що Я вас ніколи 
на глум не віддам. 
:,: І хоч би піднялось
все пекло на вас, 
Я дам перемогу 
над ним в кожний час”. :,: