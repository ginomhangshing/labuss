На спокійних хвилях моря 
В далечінь човен пливе. 
Всюди тиша. У просторі 
Небо ясне, голубе. 
Ось схопилася раптово 
Буря, й хвилі заревли;
Серед моря страшно стало, Чорні хмари налягли.

Моряки зніяковіли. 
У зневір’я впали враз. Страшно! Де ж узяти сили? Віру тратять в грізний час. Лиш Один відпочиває 
На кормі після трудів, 
Моряки Його благають,
І Він голову підвів.

“Встань, Учителю, дивися! 
Чи ж байдуже це Тобі? Встань, Благий, розпорядися, В морі грізнім тонем ми!” 
Він устав і, погрозивши, Стихнуть бурі приказав, Друзям же за маловірство Співчутливо докоряв. 

Так у нас в життєвій битві 
Від страху душа тремтить, 
Та Христос через молитву 
Своїх вірних захистить. 
Хай утіхою Він буде 
Для знеможених сердець, 
І для гинучих усюди –
Вірний Пастир і Отець.