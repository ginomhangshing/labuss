Блаженні серця, 
що Христа прийняли.
Спасіння і мир 
на Голгофі знайшли.
Простив Ти мене, 
і навіки я Твій, 
І радість у Тебе знайшов, і спокій.

P:
Прославте любов Христа Дивну, Божественну, 
Спасає грішників 
Любов Христа!

Далеко в гріхах 
від Христа я блукав, 
Спасіння, спокою
у серці не мав.
Тепер я співаю:
“Спасителю мій, 
Зцілив Ти мене у любові Своїй!”

Блаженні відкуплені 
Кров’ю Христа, 
Спаситель відкрив 
їм нове вже життя; 
Утер Він їх сльози 
й Своїми назвав 
Ісус мені силу,
слабому, подав.

О Спасе мій милий, 
Ти – радість моя! 
Навчай же, щоб вірно 
служив Тобі я. 
Пролив Ти за мене 
пречистую Кров,
Я славлю і милість 
Твою, і любов.